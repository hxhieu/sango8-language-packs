{
  "id": 29514,
  "text": "《史記》中司馬遷載其為項羽身邊美人，常伴項王左右，名虞。一說姓虞。\n垓下之戰，楚軍兵少食盡，漢軍及諸侯兵卒圍之數重。夜又聞四面楚歌，楚軍士氣低迷，再無一戰之力。\n項羽英雄末路，乃感慨悲歌「垓下歌」，虞姬隨之唱和，帳中親隨將士，聞歌無不泣涕。\n後項羽率麾下壯士八百餘人，突圍至烏江畔，因無顏見江東父老，乃自刎而死。\n而虞姬下落，亦隨項王之死闕如杳然，無人知曉。\n後世文人與劇作，多稱虞姬自殺殉情，更將其與白娘子、孟姜女、王寶釧並稱四大情女。"
}